PRAEFATIO EDITIONIS SECUNDAE. vu

saeculo undecimo in quaternionibus, quorum numeri extant
antiqui in imis ultimarum cuiusque paginarum marginibus prae-
ter quintum et octavum cultro recisos. ultimi quaternionis
folia ingentibus lacunis hiant, ut ratiocinando invenias finisse
eum in verbis lug. 110, 5 >ceteraque complesse folium sive
singulare sive noni quaternionis primum. quod folium periit.
iam licet plures uno librarii in pertexenda oratione Sallustii
desudasse videantur versiculorumque numerus sit in quater-
nionibus quattuor prioribus XXXI, in posterioribus XXVI,
tamen liquido apparet totum codicem et eodem tempore neque
ex diversis archetypis transcriptum esse. quid quod ea ipsa
pars Iugurthae, qua carent primi ordinis libri, in hoc codice
manu eiusdem librarii qui proxima exaravit bis ipsis suo loco
continuatur. nihilominus per totum librum artissimae cum co-
dicibus ordinis primi cognationis notae deprehenduntur. cuius
rei sane memorabilis causam inveni hanc esse. scilicet cer-
tissimis argumentis mihi constat ex eodem archetypo hunc
librum esse transcriptum e quo eodem tempore transcriptus
est liber Vaticanus 3325 qui olim fuit s. Petri in monte Blan-
dinio apud Gandavum. in eo autem libro illa Iugurthae pars
omissa suo loco manuque aetatis eiusdem licet diversa a
prima in calce libri adiecta est. apparet igitur Leidensis co-
dicis librarium in ipso archetypo illam partem repperisse sup-
pletam suoque loco inseruisse, Blandiniani scriptorem non
item. hoc igitur documento longe quam antea fieri potuit cla-
rius edocemur iam saeculo undecimo utriusque familiae exem-
plaria complura extitisse eisque inter se conlatis mixti cuius-
dam generis codices originem debere. ceterum Nipperdeius
cum etiam ex Havercampi exilibus testimoniis de praestantia
libri Leidensis coniecturam cepit, licet id quod ego exposui non
potuerit odorari, recti quo callebat sensum comprobavit. sed
nunc Vaticani atque Leidensis codicum lectionibus comparatis
— exscripsi autem utriusque libri discrepantiam totam quam
κ potui accuratissime - luculenter mihi apparuit archetypum
illud ipsum Parisino utrique, quorum exigua est diversitas, in
rebus plerisque prorsus geminum esse. pertinet. hic consen-
sus etiam ad extremam Iugurthini belli partem, quam infra
dixi longe etiam crebrioribus quam adhuc visum est omissioni-
bus biare. unum locum excipiam de quo propter ipsam
singularitatem boc loco lectorem accuratius ‚edocere iuvat. nam
lug. c. 94, 1 cum in solo libro Parisino Sorb. 500 traditum sit
ceterum illi qui e centuriis erant praedocti e. q. ss, in ceteris
eiusdem generis plurimis optimisque (itaque manu altera in
a*

