PRAEFATIO EDITIONIS PRIMAE. xvu

inspecta membrana aliter statui posset. respondit ille, olim cla-
rissime comparuisse ea quae extant in tabula, nunc prorsus
evanuisse. at mihi in ipsa membrana statim pro τ’ littera ante
eruit apparuit s dimidiata, eandemque litteram agnoverunt ali-
quot homines docti qui quae lis esset ignorarent et Philippus
laffe vir harum rerum peritissimus. deinde pro litteris aeq dispexi
ea ipsa qnae Rothius voluit ereq nisi quod r litterae dimidiatae
forma prope ad α formam accedit. et haec quidem certa esse ad-
firmo. quare nemo iam opinor Rothiano invento fidem detrahet
Liviumque pro Sallustio revocabit. sed praeter haec duotabulae
vitia cetera quae legere potui tam accurate expressa inveni, ut
‘codicem' testem fecerim etiam ibi ubi nihil dispexi: siquid di-
spexi‚ adscripsi me vidisse.

Relicuae sunt tertii libri Vatican ae m embranae post
Niebuhrium et Maium ni fallor a nemine relectae. quas cum
Romae frustra quaererem, oblatae sunt schedae Caietani Marinii
codice Vat. 9113 coniunctae, in quibus inde a f01.311 inve-
niuntur et imagines membranarum delineatae et scriptura tran·
scripta. inscripsit his curis suis verba haece ‘scheda de fram-
menti Sallustiani cbe copiai moltissimi anni sono da un codice
non so bene se della Regina o della Vaticana.² est autem codex
Reginensis n. 1283. quem nacti amici mei Eduardus Ltjbbertus
Ulricus Kohlerus Augustus Wilmannsius mea causa membrana-
rum scripturam cum exemplo Maiano religiose comparaverunt.
quo facto quamquam de singulis fere apicibus litterarum abunde
constat, tamen Marinianas lectiones tantum non omnes adscribere
visum est: nam pauca quaedam videntur et hnic- et Niebuhrio
clarius olim apparuisse quam nunc apparent. noverat autem
schedas illas Marinianas Garatonius, qua de re cf. Kreyssigius
Commentationis de Sallusti fragmentis p. 7.

Habes igitur, lector, has Sallustianorum librorum reliquias
omnes recognitas ad fidem antiquorum librorum. quibus ita
usus sum, ut aliorum meisve coniecturis parcissime indulserim.
nam opinationes extruere, prius quam fundamentum opere solido
muniveris, lubricum est nec volui aliud quam id efficere ut, qui-
hus crisin Sallusti tractare propositum est, ex turbidis altisque
exemplarium male lectorum aut prorsus inutilium quasi flucti-
bus emergere possint. nec tamen stolide puto me codicum scri-
pturas retinuisse, immo libenter recepi certas emendationes cer-
tisve proximas, veluti de quibus‘ipsi auctores propediem dispu—
tabunt Mommsenianam p. 65, 13 et Htibnerianam p. 118, 25.

Denique gratias agere meum puto eis viris, quorum egregia

